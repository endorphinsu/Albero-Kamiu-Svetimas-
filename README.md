### Albero Kamiu - Svetimas (romanas)

Svetimas – 1942 m. išleistas, parašytas pirmuoju asmeniu. Kūrinys laikomas egzistencializmo idėjų išraiška. Romane žmogaus gyvenimas vaizduojamas kaip atsitiktinumų, nepriklausančių nuo jo valios, virtinė. Didžiausia pagrindinio veikėjo kaltė – atsisakymas meluoti sau ir kitiems bei vadovautis kitų primestomis taisyklėmis.

### Svetimas apibendrinimas

Tema: apie kitokio žmogaus gyvenimą, kuris buvo nuteistas dėl to, kad nesilaikė visuomenei priimtinų elgesio normų.

Temos:
•Absurdas;
•Beprasmybė;
•Maištas;
•Rutina, kasdienybė;
•Žmogiški instinktai;
•Smerkimas.

Pagr. mintis: žmogus teisiamas už tai, kad yra kitoks. Net ir pats stipriausias žmogus palūžtų apkaltintas žmogžudyste, bet nuteistas mirti todėl, kad neverkė per mamos laidotuves. Taigi, mirties bausmės (giljotinuotas) dieną supranta, koks brangus gyvenimas. Pamilo gyvenimą, kai jo mažai liko. Buvo laimingas, kad jo nesigailės prieš mirtį, jeigu gailėtųsi jam būtų sunkiau tai pripažinti.

Problemos:
•Kaip greitai žmogaus gyvenimas gali sugriūti?
•Kodėl žmonės smerkia už tai, kas jiems atrodo nemoralu?
•Kodėl žmogus negali būti nuoširdus?
•Kodėl žmogus turi paklusti dorovės normoms?
•Kodėl žmonės kerštauja?

Vertybės: absurdas, abejingumas, buvimas savimi, kaltės jausmas, ryžtas.

Vertybės:
•Vidinė ramybė;
•Draugystė;
•Solidarumas;
•Nuoširdumas;
•Tiesa

Idėjos
•Žmogaus gyvenimas absurdiškas;
•Žmogaus gyvenimas atsitiktinumų ir aplinkybių rankose;
•Žmogus, pažeidžiantis nusistovėjusias moralės normas, prilyginamas nusikaltėliui;
•Šaltas, bet kartais net itin gilus protas individą paverčia asmenybe.
•Reikia vertinti tai, ką dabar turi, nes po to teks gailėtis.
•pakelti ne tą mintį apie beprasmybę, o patį beprasmybės jausmą, kuris tave graužia.

### Siužetas

Šis romanas susideda iš dviejų dalių, kurių takoskyra – Merso įvykdyta žmogžudystė. Knyga parašyta veik dienoraščio stiliumi. Pirmojoje dalyje fiksuojamas pasaulis su pačiomis mažiausiomis, keisčiausiomis detalėmis, o antrojoje – sėdėdamas kalėjime Merso atsiveria švelniam pasaulio abejingumui. 

Iš pirmo žvilgsnio, rodos, pagrindinis romano veikėjas yra smerktinas – jis neverkia prie motinos karsto, o tyrinėja slaugės aptvarstytą veidą, akimis gano musę, geria kavą, rūko, kitą dieną po laidotuvių maudosi jūroje, mylisi su Mari, su kuria vėliau net planuoja susituokti. Tiesa, ne iš meilės, bet jei Mari to norės. Tačiau žmonės jo gyvenimą, kuris pačiam Merso yra unikalus ir nepakartojamas dalykas, vertina pagal savo susikurtas taisykles ir elgesio normas, todėl, be abejo, visuomenė, kurią romane įkūnija teismas ir teisėjai, pasmerkia ir nuteisia jį ne tiek už arabo nužudymą, kiek už tų visiems priimtų elgesio normų nepaisymą. 

Merso padeda savo kaimynui Reimonui atkeršyti jį išdavusiai meilužei. Už tai atsidėkodamas Reimonas jį ir Mari pakviečia savaitgaliui prie jūros pas jo draugą. Išėję pasivaikščioti Reimonas, Merso ir vilos šeimininkas sutinka arabus, kurie nori atkeršyti už Reimono meilužę. Vieną iš arabų Merso nušauna. Taip baigiasi pirma romano dalis. Pardavinėdavo prostitutes.

Antroje dalyje Merso jau sėdi kalėjime ir laukia teismo, kuriame paaiškės jam skiriama bausmė. Sėdėdamas kalėjime jis apie daug ką galvoja, bet nesigilina į savo likimą ir neanalizuoja vidinio savęs. Teismo metu prokuroras jam pažeria krūvą kaltinimų. Daug įtakos jo kalboje turi Merso motinos laidotuvės ir kita diena po jų. Teisme jis abejingas sau, stebi aplinką. Galiausiai pagrindiniam veikėjui paskiriama mirties bausmė. Jos belaukdamas Merso vėl daug ką apmąsto. Jis atsisako kapeliono, tačiau jam atėjus išlieja visą savo širdgėlą. Tuo romanas ir pasibaigia. 

### Pagrindai

Merso - svetimas visuomenei, bejausmis, šaltakraujis, uždaras, netikintis meile.

Veiksmas vyksta Alžyre.

Romano protagonistas (Merso) yra nutolęs nuo žmonių, pasidaręs svetimas. Kūrinys apie žmogaus susvetėjimą su visuomenę, apie žmogų, kurio nepriima, nepažįsta, todėl ir nesupranta (o, pavyzdžiui, Kafkos Metamorfozė apie susvetėjimą su šeima). Merso nežino, ar jis pats save supranta, nes abejingas, netiki į Dievą, galima sakyti, kad įžūlus, kišasi ten, kur nereikia. Man vis tiek (viskas jam tas pats). Merso yra abejingas, nerūpestingas, nepriklausomas, nemato gyvenime prasmės. Visuomenės buvo pasmerktas už „kitokį“ elgesį (neverkė per mamos laidotuves, kitą dieną linksminosi)

Mamą atidavė prieglaudai, nes sako, jog turėjo mažai pajamų ir ne daug laiko. Nekeliavo jos aplankyti. Motina susidraugavo su kitu seneliu, kuris ją aplankė per laiduotuves. Merso net nežinojo tiksliai, kada mirė mama.

Kūrinio absurdas tame, kad Merso teisiamas labiau dėl rūkymo, kavos gėrimo per laiduotuves, o ne dėl to, kad 5 kartus šovė arabą (saulė trukdė matyti). Jis vadovaujasi fiziniais instinktais, gyvena paviršutiniškai.

Po mamos laidotuvių Merso eina pramogauti. Visuomenė to nesupranta, netoleruoja. Keista, bet atsisako karjeros galimybių, nenori vykti į Paryžių.

Romane A. Camus pabrėžia, kad absurdo žmogumi negimstama, juo tampama – Merso panieka bausmei ir veik džiaugsmingas mirties laukimas yra jo iššūkis lemčiai, jo laisvė, jo maištas tiesiog išgyvenant malonias būties akimirkas. 

### Kiti veikėjai

Reimonas Sentesas — toks  jo  vardas — yra  nedidelio  ūgio, plačių pečių,  boksininko nosimi.  Jis visuomet labai  tvarkingai apsirengęs

Lipdamas tamsiais laiptais susidūriau su savo kaimynu seniu Salamano. Jis vedėsi šunį. Jau aštuoneri metai, kai jie nesiskiria. Spanielis serga kažkokia odos liga, atrodo, raudonąja, nuo kurios nusišėrę visi plaukai, o oda aptekusi dėmėm ir šašais. Gyvendami vieni du mažame kambarėlyje, senis Salamano ir šuo supanašėjo. Senio veide taip pat atsirado rausvų šašų, plaukai pagelto ir išretėjo. O šuo perėmė šeimininko eiseną: risnoja susikūprinęs, ištiesęs kaklą ir atkišęs snukį. Jie abu, regis, tos pačios veislės, tačiau neapkenčia viens kito. senis nelaimingas žmogus, bet kas žino, kaip ten iš tikro yra. Kai juos sutikau ant laiptų, Salamano kaip tik plūdo šunį. „Nususėli tu! Dvėsena!“ — šaukė senis, o šuo inkštė. „Labas vakaras“,— pasakiau, bet senis barėsi toliau.

## Rašino pastraipa (250 ždž.)

Absurdas - tai beprasmybė, prieštaringas ar visai prasmės neturintis teiginys, reiškinys, nesąmonė, niekai. Tai sveikam protui prieštaraujantis teiginys, pažymintis beprasmybės būseną, kurią sukuria žmogaus dvasinės būesnos ir pasaulio prieštara. XX a. egzsitencializmo laikotarpiu, absurdo tematika buvo svarbi. Daugybė autorių kūrė absurdiškus kūrinius. Vienas iš tokių buvo garsaus to meto prancūzų rašytojas, egzistencializmo atstovas, visuomenės veikėjas Albertas Kamiu. Romane „Svetimas“ jis pavaizdavo absurdo žmogaus gyvenimą. Individas yra pasmerkiamas už visuomenės nutatytų normų nesilaikymą. Pagrindinis herojus Merso yra abejingas, nerūpestingas, dažnai kartoja, kad jam „visai vis tiek“. Jis neverkė per mamos laidotuves, o kitą dieną linksminosi su moterimi. Už šį poegį yra smerkiamas ir teisimas. Absurdo žmogų gali nutesti ne dėl padaryto nusikaltimo, bet dėl kitokio elgesio. Pavyzdžiui, Merso teisiamas ne dėl nužudymo, bet dėl savo veiksmų per mamos laidotuves, tai prilyginama moralinei žmogžudystei, todėl teismas skiria griežčiausią mirties bausmę. Tačiau, net ir abejingas žmogus, kalėjime laukdamas mirties bausmės, giliai širdyje turi viltį gyventi, nors ir apsimeta, kad jam tai nesvarbu, sako, kad vis tiek visi anksčiau ar vėliau numirsime. Absurdo tema nagrinėjama ir kitame Kamiu kūrinyje, filosofinėje esė „Sizifio mitas“. Čia vaizduojamas beprasmiškas darbas, rutina. Žmogus kartoja tuos pačius darbus kasdien, kas mėnesį ir pan. tol, kol iškyla klausimas kam viso to reikia ir dėl ko tai daro. Galiausiai jis suvokia, kad tai neturi jokios prasmės. Tokia herojaus vidinė būsena puikiai atspindi absurdo sampratą. Taigi matome, kad Kamiu kūryboje vyrauja absurdo temos, kai žmogus teisiamas ne už tikruosius nusikaltimus, o gyvenimas ir darbas neturi prasmės.


### PIRMOJI DALIS

Merso iš Alžyro keliauja į savo mamos laidotuves. Vyras ją buvo atidavęs į senelių prieglaudą, nes manė jai ten būsiant geriau. Atvykęs į vietą, jis nenori, kad motinos karstas būtų atidengtas, prie jo iš nuovargio net užsnūsta.Po laidotuvių grįžęs namo jau kitą dieną Merso paplūdimyje linksminasi su buvusia bendradarbe Mari, su kuria vėliau net planuoja susituokti. Tiesa, ne iš meilės, bet jei Mari to norės. Merso padeda savo kaimynui Reimonui atkeršyti jį išdavusiai meilužei. Už tai atsidėkodamas Reimonas jį ir Mari pakviečia savaitgaliui prie jūros pas jo draugą. Išėję pasivaikščioti Reimonas, Merso ir vilos šeimininkas sutinka arabus, kurie nori atkeršyti už Reimono meilužę. Vieną iš arabų Merso nušauna. Taip baigiasi pirma romano dalis.

### ANTROJI DALIS

Merso jau sėdi kalėjime ir laukia teismo, kuriame paaiškės jam skiriama bausmė. Sėdėdamas kalėjime jis apie daug ką galvoja, bet nesigilina į savo likimą ir neanalizuoja vidinio savęs. Teismo metu prokuroras jam pažeria krūvą kaltinimų. Daug įtakos jo kalboje turi Merso motinos laidotuvės ir kita diena po jų.Teisme jis abejingas sau, stebi aplinką. Galiausiai pagrindiniam veikėjui paskiriama mirties bausmė. Jos belaukdamas Merso vėl daug ką apmąsto. Jis atsisako kapeliono, tačiau jam atėjus išlieja visą savo širdgėlą.
